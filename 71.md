# Поняття гіпертексту. Засоби створення та перегляду гіпертекстових документів. Особливості мови розмітки НТМL. Тегова модель. Класифікація тегів. Основні теги мови НТМL для створення гіпертекстового документа. Приклади.

Гіпертекст став основним видом організації інформації в Інтернет. Інформація, підготовлена у вигляді гіпертексту, це електронна інформація, і працювати з нею можна тільки на комп'ютері. Створити її точну «паперову» копію не можливо.

Гіпертекст — документ, який містить посилання на інші документи. Техніка читання звичайного тексту полягає в тому, що, закінчивши читання однієї сторінки, слід приступити до іншої. Технологія гіпертексту дає змогу вільно переходити із сторінки на сторінку — ніякого заздалегідь встановленого порядку читання не існує. Найчастіше посилання виділяється на фоні екрана монітора за допомогою зміни кольору та підкреслення. У цьому випадку її називають «гіперсилкою». Гіперсилкою можна вважати слово, фразу або графічний елемент, якщо курсор, що встановлено на цьому об'єкті, змінює своє зображення.

Гіпертекст за допомогою гіперсилок зв'язує між собою багато документів. Таким чином один об'єкт з'єднується множиною зв'язків з іншими об'єктами. Кожний з таких об'єктів може являти собою як звичайний текст, так і гіпертекст.

HTML  (Hypertext Markup Language — Мова гіпертекстової розмітки) — це мова опису структури сторінок документів, яка дозволяє звичайний текст форматувати в абзаци, заголовки, списки та інші структури, створювати посилання на інші сторінки. Це текстова мова, в якій інструкції з форматування, що називаються тегами, вбудовані в розділи документа, які містять конкретну інформацію. Теги повідомляють браузерам, як форматувати і представляти інформацію на екрані.

За основу моделі розмітки документів у HTML прийнята тегова модель. Тегова модель описує документ як сукупність контейнерів, кожен з яких починається і закінчується тегами. Тобто документ НТМL є не чим іншим, як звичайним АSСII-файлом з доданими до нього керуючими НТМL-кодами (тегами).

Теги НТМL-документів в основному є простими і зрозумілими для використання, оскільки вони створені за допомогою загальновживаних слів англійської мови, зрозумілих скорочень і позначень.

НТМL-тег складається з імені, за яким може слідувати необов’язковий список атрибутів тегу. Текст тегу вміщується у кутові дужки (<І>). Найпростіший варіант тегу – ім’я, вміщене у кутові дужки, наприклад, <HEAD>. Для більш складних тегів характерна наявність різних атрибутів, які можуть мати конкретні значення, визначені для видозмінення функцій тегу.

Після створення за допомогою мови НТМL відповідного файла, для підготовки якого можна скористатися текстовим редактором Блокнот або іншим, що дає змогу готувати файли у текстовому форматі, його можна відобразити у вигляді Web-документа, використовуючи будь-який браузер.

Атрибути тегу слідують за ім’ям і відділяються один від одного одним або кількома пропусками. Порядок запису атрибутів у тегу не має значення. Значення атрибута слідує за знаком рівняння, який стоїть після імені атрибута. Якщо значення атрибута – одне слово або число, його можна вказати безпосередньо після знаку рівняння, не виділяючи додатково. Решту значень необхідно вміщувати у одинарні або подвійні лапки, особливо якщо вони містять декілька розділених пропусками слів.

Найчастіше НТМL-теги складаються з початкового і кінцевого компонентів, між якими розміщуються текст та інші елементи документа. Ім’я кінцевого тега ідентичне імені початкового тегу, але перед ім’ям ставиться коса риска (/) (наприклад, для тегу заголовка <ТIТLЕ> закриваючою парою буде </ТIТLЕ>). Кінцеві теги не містять атрибутів.

При використанні вкладених тегів їх слід закривати, починаючи з останнього і рухаючись до першого.

Деякі НТМL-теги не мають кінцевого компонента, оскільки є автономними елементами. Наприклад, тег зображення <IMG>, призначений для вставки зображення у документ, не має кінцевого компонента.

Для створення HTML-документа можна застосувати редактор ASCII (зокрема, Блокнот системи Windows). Такі редактори дозволяють вводити HTML-теги, не додаючи до створеного нічого додатково. Створення документа у такому редакторі дозволяє паралельно переглядати результат у програмі- браузері. Інший тип редакторів – візуальні HTML-редактори, наприклад, Microsoft FrontPage. Їх інтерфейс побудований за тим же принципом, що і інтерфейс текстового процесора, такого, як, наприклад, Word. Для роботи з візуальним редактором можна взагалі не володіти мовою HTML. Недоліком візуальних редакторів є те, що розмір створюваного ними HTML-документа у декілька разів більший, ніж документа, створеного звичайним Блокнотом системи Windows. В умовах низької пропускної здатності вітчизняних мереж цей недолік, який стосується швидкості завантаження сторінки (і, відповідно, вартості часу, який на це витрачається), є досить суттєвим недоліком (файл .htm, створений у WORD, в 4 - 9 разів більший, ніж файл аналогічного змісту, створений програмою Блокнот).
