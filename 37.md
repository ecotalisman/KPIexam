# Комп'ютерні мережі. Види, основні характеристики і принципи використання комп'ютерних мереж. Сервер та робоча станція. Технологія клієнт-сервер.
Комп'ютерна мережа — це сукупність комп'ютерів і периферійного обладнання, об'єднаних між собою каналами передачі даних.
Існують різні класифікації комп'ютерних мереж. 

### Комп'ютерні мережі :

1. За призначенням:
- Інформаційні
- Обчислювальні
- Інформаційно-обчислювальні

2. За розміщенням даних:
- 3 централізованим банком даних
- 3 розподіленим банком даних

3. За територіальним розподіленням:
- Локальні
- Корпоративні
- Регіональні
- Телекомунікаційні
- Глобальні

4. За структурою:
- Однорідні
- Неоднорідні

### Розглянемо детальніше види мереж за територіальним розподіленням.

- Локальні мережі— поєднують невелике число комп'ютерів (звичайно до 100) й існують у межах однієї організації чи підприємства. Такі мережі часто створюються для організації інформаційної системи чи, як мінімум, для спільного використання ресурсів (дисководів, принтерів, сканерів та іншого обладнання).

- Корпоративні мережі створюються великими підприємствами (корпораціями), банками та їхніми філіями, страховими компаніями, засобами масової інформації. Корпоративні мережі використовують для обслуговування клієнтів у віддалених пунктах: філіях, готелях тощо. У таких мережах застосовуються спеціальні заходи для збереження таємниці й виключення несанкціонованого доступу до інформаційних ресурсів.

- Регіональна мережа - комп'ютери об'єднуються в мережу масштабу регіону країни. Лініями зв'язку для такої мережі можуть бути телефонні лінії чи безпровідний супутниковий зв'язок. Регіональні мережі націлені, як правило, на розв'язання завдань масштабу регіону ( роботи електроенергетики, транспорту, регіонального постачання, банківських розрахунків тощо).

Мережі, які охоплюють великі відстані і широке коло користувачів, називаються телекомунікаційними. Телекомунікаційна мережа — це мережа обміну і розподіленого опрацювання інформації, що утворюється безліччю взаємозалежних локальних мереж. Передача інформації здійснюється за допомогою телефонних, телевізійних і супутникових систем зв'язку.

Мережі різного масштабу можуть бути з'єднані між собою,. Наприклад, локальна мережа підприємства по кабелю може бути підключена до регіональної мережі, а мережі різних регіонів можуть бути зв'язані телефонною лінією. Завдяки об'єднанню мереж різного масштабу можливе передавання повідомлень, між містами, країнами і континентами. В цьому разі ведуть мову про глобальні мережі.

Сучасні глобальні мережі використовують телефонний зв'язок. Проте зв'язок між серверами глобальної мережі здійснюється не звичайними телефонними лініями, а виділеними лініями або спеціальними каналами зв'язку.

Комп'ютер, з якого користувач Інтернету одержує послуги, називається сервером, а комп'ютер користувача — клієнтом чи робочою станцією.

Взаємодія серверів і робочих станцій забезпечується мережним програмним забезпеченням. Призначення робочої станції — виконувати програми, отримані з мережі, а призначення серверу — доставляти ці програми до робочих станцій. Схему роботи, коли робочі станції виконують велику частину опрацювання, а файл-сервер надає файли для цього опрацювання, називають розподіленим опрацюванням. Схему опрацювання, за якою робота розподіляється між робочою станцією і файлом-сервером більш рівномірно, називається системою клієнт-сервер.
