# Ділова графіка. Побудова діаграм і графіків на основі табличних даних у середовищі табличного процесора. Приклади.
Діаграми призначені для графічного відображення числових даних у звітах, на презентаціях, рекламних чи веб-сторінках тощо.

Діаграми поділяються на стандартні та нестандартні. Діаграму можна побудувати командою за допомогою програми, яка має назву Майстер діаграм. її можна запустити двома способами:
- натисканням на кнопку Майстер діаграм на панелі інструментів;
- командами з меню Вставити/Діаграму.

Перед запуском майстра слід правильно виокремлювати діапазони з даними, які треба графічно відобразити. Щоб виокремити несуміжні діапазони, потрібно натиснути на клавішу Сtrl.

Під керівництвом майстра виконують чотири кроки.
- Крок І: вибрати тип і вигляд діаграми.
- Крок2: задати діапазон з даними
- Крок 3: задати параметри діаграми
- Крок 4: зазначити куди занести діаграму ( на поточну, чи окрему сторінку)

 Зміни у створеній діаграмі можна внести за допомогою контекстного меню елементів, команди Діаграма або панелі інструментів з назвою Діаграма.

Щоб вставити в діаграму пропущений елемент, використовують команди Вставити/ Діаграма/ Параметри діаграми. Тип діаграми можна в будь-який момент змінити. Для цього діаграму треба вибрати, викликати майстра діаграм, вибрати інший тип і натиснути на кнопку готово.

Для побудови графіків функцій використовують тип діаграми Графік. Цей тип діаграми потребує два ряди значень: значення X мають бути розміщені в лівому стовпці, а значення y — у правому. Для побудови графіків слід виокремлювати діапазон лише зі значеннями функцій.

На одній діаграмі можна побудувати кілька графіків функцій. Цю можливість використовують для проведення порівняльного аналізу значень У при тих самих значеннях X, а також для графічного розв'язання систем рівнянь з двома невідомими.
