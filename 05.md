# Системи опрацювання графічних зображень. Створення і редагування графічних зображень за допомогою графічного редактора. Зміна параметрів графічних об'єктів у середовищі графічного редактора. Графічні формати Інтернету. Приклади.

Зображення поділяються на растрові й векторні. Растрове зображення являє собою набір пікселів, тобто кольорових точок, розташованих на правильній сітці — растрі. Векторне представлення полягає в описі елементів зображення за допомогою математичних формул. Для цього зображення розкладається на прості об'єкти — примітиви (лінії, еліпси, кола, багатокутники, зірочки тощо).

Прикладна програма, призначена для створення й опрацювання графічних зображень на комп'ютері, називається графічним редактором.

Комп'ютерна графіка використовується при конструюванні, в архітектурі, створенні рекламних роликів, у видавничій діяльності.
Основні функції графічного редактора:

- Забезпечення створення зображень;
- Редагування зображень;
- Збереження у зовнішній пам'яті;
- Отримання записів на папері, кіноплівці.

Графічні програми зазвичай використовуються разом зі сканерами, кольоровими принтерами, цифровими фотоапаратами та іншою апаратурою одержання й опрацювання зображень. Для роботи з растровими (точковими) зображеннями призначені растрові редактори (Adobe Photoshop, Согel Photo Раіnt, Раіnt та ін.). Для створення векторних зображень існують векторні редактори (СогеlDRAW, Аdobe  Illustrator, Хага та ін.).
Відомо багато форматів для запису графічних зображень у файл. Існують растрові формати, які використовуються для збереження растрових зображень (розширення файлів ВМР, РСХ, ТІFF, GIF, JPG та ін.); векторні формати (розширення СGМ, СDR, WMF, ЕМF); метафайлові формати, які підтримують обидва види графіки (WPG, СGМ).

Графічні редактори, як правило, мають змогу працювати з графічними файлами кількох форматів, конвертувати файли з одного формату в інший.
Середовище графічного редактора (ГР)

Інтерфейс більшості графічних редакторів організується таким чином. З лівого боку екрана розташовується набір піктограм (умовних малюнків) із зображенням інструментів, якими можна користуватися в процесі редагування зображень. У нижній частині екрана палітра, з якої користувач вибирає фарби необхідного кольору. Частина екрана, що лишилася, являє собою порожнє «полотно» (робоче поле). Над робочим полем знаходиться меню, що дає змогу змінювати режими роботи. На лівому краю палітри виводиться квадрат, забарвлений в фоновий колір. У ньому вміщуються ще два квадрати, з яких верхній забарвлено в перший робочий колір, а нижній — у другий робочий колір.
Як приклад розглянемо призначення графічних примітивів та правила роботи у графічному редакторі Раіnt для Windows.
Рисунки на Web-сторінках бувають різні: маленькі кнопки, великі рекламні кнопки-«вивіски»(банери), елементи фону тощо. На відміну від тексту малюнки — досить об'ємні, «важкі» елементи, які впливають на швидкість завантаження сторінок. Мережа визнає малюнки тільки трьох форматів: GIF, PNG, JPG. Перші два формати ідеальні для створення невеликих оформлювальних елементів — кнопок, заголовків, «шапок», третій — для більших зображень (наприклад, фото). Формат GIF дає змогу «втиснути» в одну картинку одразу кілька.
