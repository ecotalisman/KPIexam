# Інформаційний зв'язок у мережі Інтернет. Ідентифікація комп'ютерів у мережі. Адресація в мережі Інтернет. Провайдери. Способи під'єднання комп'ютерів до глобальної мережі.
Кожний комп'ютер у мережі Інтернет має Адресу, яка називається ІР-адресою

ІР-адреса — унікальна числова адреса (ім'я) комп'ютера у мережі; представлена 4-байтним числом, байти розділені крапкою, кожен байт набуває значення від 0 до 255. Наприклад, 207.21.140.156.

Кожна така адреса складається з двох частин, перша з яких визначає ділянку мережі в межах усієї мережі, а друга — конкретний комп'ютер на цій ділянці.

Для керування мережею така система адресації зручна, а для користувачів — ні. Тому на практиці, як правило, використовують іншу систему адресації, що називається доменною. У ній вся мережа Інтернет розбита на окремі частини (домени) за географічною чи організаційною ознакою.
ru – Росія, ua – Україна, us - США

 Домени можуть мати піддомени, а ті, у свою чергу, — більш дрібні піддомени. На найнижчому рівні знаходиться ім'я компютера, що є унікальним в межах свого домена.

Повне доменне ім'я записується за рівнями вкладеності доменів справа наліво кожен домен відділяється крапкою. Наприклад, сервер Верховної Ради України мас адресу: гаda.кіеv.ua, адреса пошукового каталогу — google.com

ІР-адреса та доменна адреса — це різні форми запису одного й того самого імені комп'ютера в мережі. В Інтернеті існують спеціальні DNS-сервери, за допомогою яких доменні імена перетворюються на ІР-адреси.

Інтернет складається з тисячі різних мереж, кожна з яких може працювати за своїми правилами, використовувати різноманітні протоколи та системи адресації. Для обміну інформацією між такими мережами слугують спеціальні комп'ютери, які називають шлюзами. їх встановлюють на виході кожної мережі. Шлюзи перекладають внутрішні мережні адреси комп'ютерів в адреси Інтернет.

Провайдер — організація-постачальник послуг Інтернет, є власником каналів зв'язку, надає можливість користуватися послугами зв'язку та власними ресурсами.

Від якості роботи та обслуговування провайдера залежить швидкість і стабільність підключення до Інтернету. Як правило, провайдери пропонують два варіанти підключення: контрактний і за попередньо сплаченими картками. Наданий час існує велика кількість провайдерів.

Найбільш відомими способами підключення до мережі Інтернет є такі:

- Комутований доступ по телефонній лінії (Dial-ир). Для зв'язку використовується телефонна лінія і модем. Швидкість такого підключення залежить від модему, якості телефонної лінії, сучасності обладнання телефонної станції та інших факторів.

- Сімейство технологій DSL (цифрова абонентська лінія). На відміну від DіаІ-up, є можливість працювати в Інтернеті через DSL-модем й одночасно розмовляти по телефону.

- Виділена лінія зв'язку. Використання такого підключення виправдано, якщо необхідно організувати цілодобовий та швидкісний доступ до ресурсів. Для організації виділеної лінії необхідне прокладання додаткового проводу й спеціальне мережне обладнання.

- Використання каналів кабельного телебачення. Телефонна лінія може бути взагалі відсутня, а для зв'язку використовується спеціальний кабельний модем.

- Супутникове підключення. Для його організації необхідна супутникова антена, підсилювач, карта-декодер, яка встановлюється на комп'ютер.
