# Електронні таблиці та їх призначення. Середовище табличного процесора та основні його елементи. Подання даних в електронних таблицях. Введення тексту, чисел і формул. Приклади.

Одним з найважливіших засобів опрацювання і зберігання інформації є таблиці. Вони можуть утворювати деякий документ або бути частиною іншого документа.

Програми, які забезпечують автоматизацію процесу створення, опрацювання, корегування, зберігання і виведення на друк документів у формі таблиць або їх частин, називають електронними таблицями(табличними редакторами). Електронні таблиці призначені для формування табличних документів з використанням чисел, текстів і формул, які використовують для автоматизації обчислювального процесу, а також для подання табличних даних в графічній формі. Електронні таблиці є засобом організації інформації, надання їй певної структури. Це значно спрощує аналіз інформації та її опрацювання.

Електронні таблиці виконують такі функції(табличні редактори, табличні процессори):

* створення таблиці одноразового та багаторазового використання;
* формування таблиць із текстових та чисельних даних;
* редагування та форматування таблиць даних;
* задавання формул для автоматичного виконання обчислень;
* графічне подання табличних даних;
* фільтрування та впорядкування даних;
* створення форм і звітів;
* проведення дослідження;
* статистичний аналіз;
* створення та опрацювання баз даних (введення, пошук, сортування, фільтрація (відбір) і аналіз даних);
* розв’язання математичних задач (виконання різноманітних табличних обчислень за допомогою вбудованих функцій);
* збереження табличних даних на зовнішніх носіях.
* наочне подання даних у вигляді графіків і діаграм;
* здійснення обміну даними з іншими програмами (вставлення тексту, рисунків, таблиць, підготовлених в інших додатках);

Сучасні електронні таблиці володіють власними засобами програмування, дозволяють здійснювати публікацію в Web, володіють засобами захисту даних.

Популярними електронними таблицями є Microsoft Excel, Open Office, Numbers.

Допускаються такі основні форми подання чисел: цілі, дійсні, в експоненціальній формі, раціональні дроби. Для цілих чисел допустимо використання цифр 0 ... 9, а також знаки «+» і «-». Дійсні числа включають кому, яка розділяє цілу і дробову частини. Числа в експоненціальній формі складаються з мантиси і порядку, розділених латинською літерою є. Для введення раціональних дробів слід ввести нуль (щоб відрізнити дріб від дати), потім символ пробіл, далі чисельник, символ «/» і знаменник. Можна помістити в одну клітинку дату і час.

[http://repetutor.rv.ua/tuting/inform/i-005.html](http://repetutor.rv.ua/tuting/inform/i-005.html)
