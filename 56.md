# Застосування GRID систем. Недоліки.
Останні десять  років є роками зародження та розвитку нового напрямку в інформаційних технологіях, назву якому (як традиційно вважається) дали у 1998 році Я. Фостер та К. Кессельман – «Грід» (англ. «Grid») [1]. Grid як засіб сумісного використання обчислювальних потужностей та сховищ даних дозволяє вийти за межі простого обміну даними між комп’ютерами і, зрештою, перетворити їх глобальну мережу на свого роду гігантський віртуальний комп’ютер, доступний у режимі віддаленого доступу з будь-якої точки, незалежно від місця розташування користувача.

Grid має потенційно велику кількість й інших областей застосування, оскільки пропонує універсальний підхід до розв‘язку проблеми нестачі обчислювальних ресурсів – адже очевидно, що в загальному випадку мережа суперкомп‘ютерів є спроможною вирішити складніші задачі, ніж кожен з її складових вузлів окремо.

Важливо підкреслити, говорячи про використання Grid-технологій, що вони дозволяють не тільки вирішувати наукові й практичні завдання, раніше недоступні через занадто великий час, потрібний для одержання відповіді. Grid створює основу для нової організації науки, високотехнологічного виробництва, соціального життя, дозволяє більш ефективно та надійно управляти ресурсами суспільства.

### Концепція Grid базується на наступних основоположних моментах: 
- швидке та постійне збільшення продуктивності мікропроцесорів масового виробництва (сучасний персональний комп'ютер на базі процесора може зрівнятися за швидкістю обчислень із суперкомп'ютерами 10-літньої давнини); 
- поява швидкісних оптоволоконних ліній зв'язку - сьогодні в розвинених країнах базові лінії зв'язку в мережі Інтернет мають пропускну здатність 10 Гб/с і вище, а підключення до мережі багатьох наукових організацій відбувається на швидкості в 1-2 Гб/с; 
- феномен Інтернету, глобалізація процесу обміну інформацією й інтеграції світової економіки; 
- безперервне вдосконалювання технологій і засобів інформаційної безпеки. 

По суті, Grid є «надбудовою» над Інтернетом. Її основне призначення - організація розподілених обчислень для рішення серйозних задач науки й технології, які вимагають більших обчислювальних ресурсів, а саме, потужності комп'ютерів, ресурсів зберігання даних, часу обчислень. На відміну від безструктурної мережі Інтернет, Grid - чітко впорядкована система. Певною мірою Grid можна умовно назвати обчислювальним Інтернетом. Користувач, підключаючись до Grid, одержує доступ до потужності тисяч машин, на яких він може здійснювати обчислення й зберігати як величезні масиви даних, так і інформацію, отриману в результаті їхньої обробки. У цій мережі приділяється першорядна увага проблемам безпеки - адже анонімність, зручна при спілкуванні в Інтернеті, може стати надзвичайно небезпечної при роботі з науковими або практичними даними. Запитуючи яку-небудь інформацію в глобальній базі даних Grid, користувач одержить вичерпну відповідь на питання про її достовірність, повноту й доступність.

## Недоліки 
- Потрібне унікальне програмне забезпечення – програмування, зазвичай, має бути унікальним для кожного проекту, для якого система розподілених обчислень використовується.

- Комп'ютери можуть виключатись – це пов'язано з тим, що є обмежений контроль над усім обладнанням. Користувач може вимкнути комп’ютер в довільний момент часу або призупинити участь у колективному обчислювальному процесі за необхідності вивільнення процесорного часу для власних потреб. Це обумовлює інколи необхідність обробки однакових даних на різних комп’ютерах мережі одночасно.

- Не кожен вузол працює на тій же швидкості – не всі процесори на місцях локального зберігання даних мають достатньо високошвидкісне з'єднання.

- Необхідність заохочувати користувачів приймати участь у спільному проєкті. Таким заохоченням є або включення у співавтори власника комп’ютера, де буде досягнуто результат, абогрошові призи.

- Існує небезпека створення "вірусної" обчислювальної мережі, де програмні додатки будуть встановлені на комп’ютери жертв без їх відома. А за умов великих процесорних потужностей та постійного підключення до мережі Інтернет, факт виконання стороннього обчислювального процесу може довго залишатись непоміченим звичайним користувачем.
