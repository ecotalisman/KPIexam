# Математичне забезпечення обчислювальних систем.
Математичне забезпечення включає сукупність математичних методів, моделей і алгоритмів для розв’язку задач управління і обробки інформації із застосуванням обчислювальної техніки. Математичне забезпечення містить засоби математичного забезпечення, методи вибору розв’язування, технічну документацію, персонал (спеціалістів цієї галузі).

До засобів математичного забезпечення відносяться: моделі процесів управління, алгоритми розв’язку задач управління, методи оптимізації за багатьма критеріями, методи математичного програмування, математичної статистики, теорії масового обслуговування та інші.

До методів вибору рішення математичного забезпечення інформаційної системи відносяться методи вибору типів алгоритмів, оцінки їх точності, швидкодії і складності.

Технічна документація включає описи задач і алгоритмів, постановки задач, описи пакетів прикладних програм, тести і контрольні приклади. Спеціалісти математичного забезпечення займаються постановкою задач та використання математичних аналітичних і числових методів.
