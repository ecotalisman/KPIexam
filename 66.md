# Редактор зв’язків. Призначення. Вхідна і вихідна інформація.
Компонувальник (також редактор зв'язків, лінкер — від англ. Link editor, англ. linker) — програма, яка виконує компонування — приймає на вхід один або кілька об'єктних модулів і збирає у виконуваний модуль.

Редактор зв'язків з'єднує разом усі об'єктні модулі, що входять до складу програми. Оскільки редактору зв'язків доступні всі об'єктні компоненти програми, він має можливість обробити ті місця в об'єктних модулях, які містять зовнішні посилання. Результатом роботи редактора зв'язків є завантажуваний, тобто виконуваний модуль.

Завантажуваний модуль - це програмний модуль, поданий у формі, придатній для завантаження в оперативну пам'ять для виконання.

Для зв'язування модулів компонувальник використовує таблиці імен ідентифікаторів, створені компілятором в кожному з об'єктних модулів. Такі імена можуть бути двох типів:

- Певні або експортовані назви функцій та змінних, визначені в даному модулі і надані для використання іншим модулям
- Невизначені або імпортовані імена — функції та змінні, на які посилається модуль, але не визначає їх в середині себе

Робота компонувальника полягає в тому, щоб в кожному модулі конкретизувати посилання на невизначені імена. Для кожного імпортованого імені, визначення якого перебуває в інших модулях, згадування імені замінюється на його адресу.

### Вхідна і вихідна інформація.
До вхідної інформації відносять дані, що необхідні для розв'язання аналітичних задач (наприклад, наявність основних засобів, кількість і склад працівників). Вхідна інформація реєструється в місці її збирання чи виникнення і вводиться в ПЕОМ без попередньої обробки. Вхідна первинна інформація є найбільш детальною і становить основу для наступної логічної та арифметичної обробки даних. До вхідної інформації може належати не лише змінна, а й умовно-постійна та постійна інформація за особливо великої ролі умовно-постійної. 

Вихідна інформація є підсумком обробки вхідних даних, але вона містить поряд з результатною інформацією і певні первинні дані. Спеціального значення набуває проміжна інформація, яка потрібна для розв'язування тих самих задач у наступних періодах. Результатні дані в багатьох випадках архівуються й накопичуються у базі даних для розв'язування інших взаємозв'язаних задач, для вивчення динаміки показників чи процесів.
