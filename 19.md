# Робота з графічними об'єктами в середовищі текстового процесора. Вкорінення об'єктів з інших додатків. Приклади. Операційна система. Призначення.
До графічних об'єктів Word відносять малюнки, геометричні фігури, автофігури, а також фігурний текст. Ці об'єкти пропо­нують додаткові можливості з оформлення таких документів, як реферат, об'ява, листівка тощо.

Малюнок, що вставляється в документ, може бути растровим (точковим) чи векторним.

Растрові малюнки створюються за допомогою растрових графічних редакторів (Раіnt Рhotoshop та ін­ших), виконуються шляхом сканування фотографій чи зйомки на цифровий фотоапарат.

Векторні малюнки створюються в програмах векторних графічних редакторів (СогеDraw, Illustrator та інших). Простий векторний редактор є й у Word.

Для вставки малюнка поставте курсор у потрібне місце документа і виконайте команду Вставка — Рисунок — Картинки (вставка кліпу з колекції) або команду Вставка - Рисунок — С файла (вставка малюнка з файла). У наступних діалогах виберіть потрібний кліп чи файл.

Вставлений малюнок потребує додаткового форматування. Так, щоб змінити розміри малюнка, клацніть мишею по ділянці малюнка і пересуньте один із граничних маркерів. Для задання обтікання малюнка текстом клацніть по малюнку правою кноп­кою миші й виберіть у контекстному меню команду Формат ри­сунки. У діалозі; що відкрився, перейдіть на вкладку Положення, визначте потрібну схему обтікання й клацніть по кнопці ОК.

Графічні об'єкти(лінії, багатокутники, еліпси, зірки, стрілки тощо) створюються в документі Word за допомогою вмонтовано­го векторного редактора. Доступ до інструментів редактора від­кривається за допомогою панелі Рисование.

За допомогою вбудованого засобу WordArtможна створювати художньо оформлений текст (нахилений, повернутий і розтягнутий текст, текст із тінню і текст, вписаний у певні фігури). Для створення тексту WordArtклацніть мишею в місці розміщення тексту і виберіть команду меню Вставка — Рисунок — Обьект WordArt або клацніть по кнопці Добавить абьект WordArt і на па­нелі інструментів Рисование. У наступних діалогах потрібно ви­брати варіант оформлення тексту і ввести сам текст, задавши гарнітуру і розмір шрифту.

В документ Місгоsoft Word можна вставляти об'єкти, коли не­обхідно включити дані з файлів, які створені іншими програма­ми Місгоsoft Office або будь-якою програмою, яка підтримує зв'язані об'єкти і вкорінені об'єкти.

Наприклад, щомісячний звіт про стан включає відомості, які містяться окремо, на аркуші Місгоsoft Ехсеl. У випадку створен­ня зв'язку звіту з аркушем дані у звіті будуть оновлюватися кожен раз при оновленні вихідного файла. У випадку вкорінення аркуша у звіт, звіт або кінцевий файл містять статистичну копію даних.

Найзручніший спосіб помістити в документ Місгоsoft Word малюнки, діаграми чи яку-небудь іншу інформацію — внесення інформації у вигляді об'єкта. Внесений об'єкт можна перемішу­вати, масштабувати, копіювати чи видаляти як звичайний гра­фічний об'єкт Місгоsoft Word. Щоб викликати програму, за до­помогою якої був створений об'єкт, достатньо двічі натиснути на ньому мишкою.

Такий додаток, як MS Graphдає змогу створювати в доку­ментах будь-які типи діаграм на основі введених до таблиці даних. Такі діаграми можна підписувати, змінювати їх розміри та міняти місце розташування. Дозволяється також редагувати та форматувати вбудовані до документу діаграми.

Щоб вставити графіку чи діаграму в документ, необхідно спочатку помістити позицію введення до потрібного місця в до­кументі, потім вибрати вказівку Вставка/Обьект і в списку об'єктів вибрати Діаграма Місrocoft Graph, після чого ця програма запускається для роботи та на екран виводиться діаграма-заготовка і таблиця, за даними якої побудована така діаграма.

Ще одним додатком, об'єкти якого використовуються при введенні до документу формул, є редактор формул Місrocoft Eguation 3.0 Вибравши вказівку Вставка/Об'єкт та зі списку об'єктів Місrocoft Eguation 3. на екран виводимо панель інструментів Формула.Тепер необхідно почати вводити формулу за допомогою від­ повідних кнопок цієї панелі.
