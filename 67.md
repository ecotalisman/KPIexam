# Створення запитів, форм і формування звітів при роботі з базами даних. Приклади.
Запити є одним із основних інструментів опрацювання даних в СУБД, він дає змогу вибрати дані із однієї чи кількох взаємопов'язаних таблиць, провести обчислення та одержати результат у вигляді таблиці, поновити дані в таблиці, подати чи вилучити із неї записи.

 СУБД МS Ассеss дає змогу створювати кілька видів запитів:

- Запит на вибірку, за допомогою якого можна із взаємопов'язаних таблиць та заздалегідь створених запитів вибрати дані.

- Запит на створення таблиці будується на основі запиту на вибірку і результати зберігаються у новій таблиці.

- Запити на оновлення, додавання, вилучення даних відносяться до запитів дій, в результаті виконання яких змінюються дані в таблицях.

- Перехресні запити відображають результати статистичних розрахунків, виконаних по даним з одного поля.

- Запит з параметром.

Створення запиту на вибірку. Припустимо, що вас цікавить така інформація: які країни брали участь в олімпіаді ;а скільки спортсменів від кожної країни було представлено. Очевидно, що такий запит має бути підготовлений на основі таблиць Країни та Спортсмени.

- Відкрийте вікно бази даних і клацніть по вкладці Запроси. У діалозі, що з'явиться, виберіть позицію Простойзапрос.

- У подальших діалогах вибрати таблиці, на основі яких створюватиметься запит, і вказати поля, що будуть присутні взапиті.

- В останньому діалозі залишіть установленим перемикач Подробний (виведення кожного поля кожного запису) і клацніть по кнопці Готово.

Форма — це об'єкт бази даних, в якому її розробник розміщує елементи управління для прийняття дій користувача для введення, відображення та зміни в полях. Форми використовуються у БД для введення даних в таблицю; відкриття інших форм чи звітів та вибору, перегляду та друкування звіту.

Форма завжди створюється на базі таблиці або запиту, що створює зв'язок між формою і відповідною таблицею, однією чи кількома, який дає змогу переносити їх до відповідних таблиць після введення або зміни.

У СУБД МS Ассеss можна працювати з формами в двох режимах: режимі форми та режимі конструктора форми.

У режимі форми вона являє собою вікно, яке, як правило, використовується для введення одного чи кількох записів. Цей режим є основним режимом, в якому здійснюється введення або зміна табличних даних. Для налагодження форми необхідно переключатися в режим конструктора форм. 

Користувач може створити форму самостійно або скористатися майстром, який прискорює процес її створення, оскільки автоматично виконує всю основну роботу. При використанні майстра БД МS Ассеss видає запрошення на введення даних, на основі яких створюється форма.

Залежно від призначення та елементів, які містяться у формі, розрізняють: кнопкові, стрічкові, табличні, стовчикові форми та форми з діаграмою.

Звіти призначаються для відображення даних, які організуються та форматуються відповідно до потреб користувача. За допомогою звітів складаються комерційні зведення, списки телефонів або списки розсилки.

Звіт — ефективний засіб для організації даних при виведені на друк. За допомогою звіту можна вивести необхідні відомості в потрібному вигляді. Більшість інформації у звіті вибирається із базової таблиці чи запиту, який є для нього джерелом даних. Інша інформація вводиться при розробці звіту.

Користувач має змогу розробити звіт самостійно або створити його за допомогою майстра. Після виклику майстра виводяться діалогові вікна із запрошенням ввести необхідні дані, і звіт створюється на основі відповідей користувача. Далі користувачеві дозволяється перейти до режиму конструктора та внести зміни до стандартного створеного звіту.

Простий звіт містить всі поля і записи із базової таблиці чи запиту. При цьому можна розташувати по-різному поля: стовпчиком, рядком.

